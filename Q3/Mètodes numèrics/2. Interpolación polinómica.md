És molt freqüent a les enginyeries trobar funcions molt difícils de tractar. Per facilitar-nos la vida, podem aproximar-los a polinomis dins d'un cert interval.
# Mètode dels coeficients indeterminats
Es vol un polinomi $p_{n}(x)=a_{o}+a_{1}x+\dots+a_{n}x^{n}$ que passi pels punts $(x_{0},y_{0})\dots(x_{n},y_{n})$. Els coeficients $a_i$ els podem obtenir resolent el següent sistema d'equacions: $$\begin{pmatrix}1 & x_{o} & x_{o}^{2} & \dots & x_{o}^{n} \\ 1 & x_{1} & x_{1}^{2} & \dots & x_{1}^{2} \\ \vdots \\ 1 & x_{n} & x_{n}^{2} & \dots & x_{n}^{n}\end{pmatrix}\begin{pmatrix}a_{o} \\ a_{1} \\ \vdots \\ a_{n}\end{pmatrix}=\begin{pmatrix}y_{o} \\ y_{1} \\ \vdots \\ y_{n}\end{pmatrix}$$ on la matriu de l'esquerra és la matriu de Vandermonde $V$, que té determinant $$\prod_{0\leq i<j\leq n}(x_{j}-x_{i})$$ Demostració: https://en.wikipedia.org/wiki/Vandermonde_matrix#Third_proof:_row_and_column_operations

 

Si $\det(V)\neq 0$ llavors existeix un polinomi i només un que passi per tots els punts. Això succeirà si $x_{i}\neq x_{j}\quad\forall i,j,i\neq j$.
# Interpolador de Lagrange 
Sigui una funció $f(x)$ i els punts $x_{0},\dots,x_{n}$ els punts pels quals volem que el polinomi passi. L'interpolador de Lagrange és: $$\Pi_{n}f(x)=f_{0}l_{0}(x)+f_{1}l_{1}(x)+\dots+f_{n}l_{n}(x)=\sum\limits_{j=0}^{n}f_{j}l_{j}(x)$$ on $f_{i}=f(x_{i})$ i $$l_{i}(x)=\prod_{k=0,k\neq j}^{n}\frac{x-x_{k}}{x_{j}-x_{k}}$$són els polinomis cardinals de Lagrange.

- La suma de tots els polinomis cardinals de Lagrange dona 1.
- Una manera d'escollir els punts és de manera equiespaiada entre $[a,b]$: $$x_{j}=a+\frac{b-a}{n}j,\quad j=0,\dots, n$$
Si es vol un seguit de interpoladors $\Pi_{n}f(z_{i})$ on $z_{i}$ són $n$ punts entre $[a,b]$, es pot calcular amb el producte matricial: $$\begin{pmatrix}\Pi_{n}f(z_{1}) \\ \vdots \\ \Pi_{n}f(z_{m})\end{pmatrix}=\begin{pmatrix}l_{o}(z_{1}) & l_{1}(z_{1}) & \dots & l_{n}(z_{1}) \\ l_{o}(z_{2}) & \dots & \dots & \vdots \\ \vdots & \ddots & \ddots & \vdots \\ l_{o}(z_{m}) & \dots & \dots & l_{n}(z_{m})\end{pmatrix}\begin{pmatrix}f_{o} \\ \vdots \\ f_{n}\end{pmatrix}$$
# Polinomis i espais vectorials
Sigui un polinomi $p(x)\in\mathbb R_{n}[x]$, es compleix que $$p(x)=0\implies p(x)=0+0x + 0x^{2}+\dots$$
Siguin dos polinomis $p(x)=a_{0}+a_{1}x+\dots,q(x)=b_{0}+b_{1}+\dots\in\mathbb R_{n}[x]$ tal que $p(x_{j})=q(x_{j})\quad j=0,1,2\dots$ i $r(x_{j})=p(x_{j})-q(x_{j})$, és trivial que $r(x_{j})=0\quad j=0,1,2,\dots$ i que $r(x)\in\mathbb R_{n}[x]$. 

Recíprocament, $$r(x)=0\implies p(x)=q(x)\implies a_{i}=b_{i}\quad\forall i\in 0,1,\dots,n$$ D'això es dedueix que la interpolació d'un polinomi de grau $n$ amb $n+1$ punts dona el mateix polinomi. Concretament, la suma dels polinomis interpoladors de Lagrange dona 1.

- El nombre de multiplicacions i divisions a la interpolació és $$\# = 2n^{2}+4n+1=O(n^{2})$$
# Interpolació $O(n)$
Punts $\{x_{0},\dots,x_{n}\}$

- Pes baricèntric associat a $x_{j}$: $$\lambda_{j}=\prod_{k\neq j}\frac 1{x_{j}-x_{k}}$$on $l_{j}(x)=\lambda_{j}\prod_{k\neq j}(x-x_{k})\in\mathbb R_{n}[x]$ 

Si els punts són equiespaiats en l'interval $[-1, 1]$ $x_{j}=-1+\frac{2j}n$, la inversa del pes baricèntric té la forma: $$\prod_{k\neq j}(x_{j}-x_{k})=\prod_{k\neq j}\frac 2 n(j-k)=\left(\frac 2 n\right)^{n}\prod_{k\neq j}(j-k)=\left(\frac 2 n\right)^{n}j!·(-1)^{n-j}(n-j)!$$ per tant el pes baricèntric es pot expressar com a $$\lambda_{j}=\left(\frac n 2\right)^{n}\frac{(-1)^{n-j}}{j!(n-j)!}=\left(\frac n 2\right)^{n}\frac{(-1)^{n-j}}{n!}\binom n j$$
 

- Polinomi nodal. $$l(x)=(x-x_{o})(x-x_{1})\dots(x-x_{n})\in\mathbb R_{n+1}[x]$$ on  $l_{j}(x)=\lambda_{j}\frac{l(x)}{x-x_{j}}\implies$   $$\Pi_{n}f(x)=\sum\limits_{j=0}^{n}f_{j}\lambda_{j}\frac{l(x)}{x-x_{j}}=l(x)\sum\limits_{j=0}^{n}\frac{f_{j}\lambda_{j}}{x-x_{j}}$$
on la última expressió és la 1a forma baricèntrica, que es pot calcular amb $3n+2=O(n)$ passos.

- $$l(x)=\frac{1}{\sum\limits_{j=0}^{n}\frac{\lambda_{j}}{x-x_{j}}}\implies\Pi_{n}f(x)=\frac{\sum\limits_{j=0}^{n}\frac{f_{j}\lambda_{j}}{x-x_{j}}}{\sum\limits_{j=0}^{n}\frac{\lambda_{j}}{x-x_{j}}}$$ on la última expressió és la 2a forma baricèntrica 

# Teorema de Weierstrass
Sigui una funció $f(x)$ en un interval $[a,b]$ i $\varepsilon > 0$: $$\exists p(x)\in\mathbb R_{n}[x]\quad | \quad |f(x)-p(x)|<\varepsilon$$
Però hi ha polinomis que no convergeixen a la funció quan $n\to\infty$. Per exemple, la funció de Runge: $$f(x)=\frac 1{1+25x^2}$$
# Teorema de Cauchy de la resta
Si s'interpola $f(x)$ amb uns nodes $\{x_{0},\dots,x_{n}\}\to \Pi_{n}f(x)$, llavors $$R_{n}(x)=f(x)-\Pi_{n}f(x)=\max |f^{(n+1)}|\frac{l(x)}{(n+1)!}$$
 on $l(x)$ és el polinomi nodal, $f^{(n+1)}$ és la $n+1$-èssima derivada i el màxim s'avalua en $[a,b]$.

Si el màxim o el polinomi nodal es fan grans en qualsevol punt entre $[a,b]$, llavors l'error es fa gran. 

Si els punts son equiespaiats, $x_{j}=a+\frac{b-a}n j,\quad j=0,1,\dots,n$ llavors $$|l(x)|\leq\frac{n!h^{n+1}}{4}$$ on $h=\frac{b-a}n$
A més: $$|R_{n}(x)|\leq\max|f^{(n+1)}|\frac1{n+1}\frac{h^{n+1}}4$$ on la cota superior de l'error depèn de 3 paràmetres independents, per tant l'error pot augmentar quan $n$ augmenta (fenomen de Runge).

# Efecte d'errors a la interpolació polinòmica
A partir d'ara l'interpolació es farà a l'interval $[-1,1]$ sobre l'eix $x$ i $|f(x)|\leq 1$ en aquest mateix interval.

## Funció de Lebesgue $\mathbb D_{1}$ 
Siguin els punts $\set{x_{o},\dots,x_{n}}$  i els Lagrange $l_{j}(x)=\lambda_{j}\prod _{k\neq j}(x-x_{k})$, definim la funció de Lebesgue com $$\lambda_{n}(x)=\sum\limits_{j=0}^{n}|l_{j}(x)|$$ i la constant de Lebesgue com $$\Lambda_{n}=\max(\lambda_{n}(x))$$ $$\Lambda_{n}\text{proporcional a }\frac{2^{n}}{n\log n}$$

Si afegim soroll a la interpolació $$\overline\Pi_{n}f(x)=\sum\limits_{j=0}^{n}(f_{j}+\Delta f_{j})l_{j}(x)$$ l'error que ens apareix és $$=|\overline \Pi _{n}f(x)-\Pi_{n}f(x)|=|\sum\limits_{j=0}^{n}(f_{j}+\Delta f_{j})l_{j}(x)-\sum\limits_{j=0}^{n}f_{j}l_{j}(x)|=|\sum\limits_{j=0}^{n}\Delta f_{j}l_{j}(x)|\leq\sum\limits_{j=0}^{n}|\Delta f_{j}||l_{j}(x)|$$ i sabent que la cota superior dels $|\Delta f_{j}|\leq\varepsilon$: $$\sum\limits_{j=0}^{n}|\Delta f_{j}||l_{j}(x)|\leq\sum\limits_{j=0}^{n}\varepsilon|l_{j}(x)|\leq\varepsilon\sum\limits_{j=0}^{n}|l_{j}(x)|=\varepsilon\lambda_{n}(x)\leq\varepsilon\Lambda_{n}$$ on $\lambda_{n}(x)$ és la constant de Lebesgue i on $\Lambda_{n}$ és la $K$ que magnifica l'error.

# Nodes de Chebychev
Sigui una funció $f(x)$ en l'interval $[-1, 1]$. S'agafa el semicercle unitari de $\theta\in[0,\pi]$ i es defineixen angles equiespaiats tal que $\theta_{j}=j\frac\pi n,\quad j=0,1,\dots,n$. La projecció del cercle unitari sobre l'eix $x$ dona els punts $x_{1},\dots,x_{n}$, on $x_{j}=\cos(\theta_{j})=\cos(j\frac\pi n)$, que seran els nodes que escollirem per l'interpolació.

Definits els punts $\set{x_{0},x_{1},\dots,x_{n}}$ es defineixen un únics Lagrange $\set{l_{0}(x),\dots,l_{n}(x)}$ i pesos baricèntrics $\set{\lambda_0,\dots,\lambda_{n}}$ 

## Teorema
Els pesos baricèntrics en una distribució de nodes de Chebychev és:
$$\lambda_{j}^{Cheb}=\begin{cases}
(-1)^{j}\frac{2^{n-1}}n & j=1,2\dotsm,n-1 \\
(-1)^{j}\frac{2^{n-2}}n & j=0,n
\end{cases}$$ noteu que cap d'aquests pesos depèn de $j$ excepte pel signe.

Recuperant la 2a forma baricèntrica: $$\Pi_{n}f(x)=\frac{\sum\limits_{j=0}^{n}\frac{f_{j}\lambda_{j}}{x-x_{j}}}{\sum\limits_{j=0}^{n}\frac{\lambda_{j}}{x-x_{j}}}$$ si s'hi aplica la distribució de Chebychev l'expressió es pot simplificar a $$\large\Pi_{n}f(x)=\frac{\sum\limits_{j=0}^{n}'(-1)^{j}f_{j}(x-x_{j})^{-1}}{\sum\limits_{j=0}^{n}'(-1)^{j}(x-x_{j})^{-1}}$$ traient un factor comú $\frac{2^{n-1}}n$ i notant que $\sum\limits_{j=1}^{n}'j^{2}=\frac 1 21^{2}+2^{2}+\dots+(n-1)^{2}+\frac 1 2 n^{2}$. Aquesta és la formula més robusta actualment per interpolació polinòmica.

La funció de Lebesgue per una distribució de Chebychev creix segons $$\Lambda_{n}^{Cheb}\text{ proporcional a }\frac 2\pi\ln n$$

