És molt freqüent a les enginyeries trobar funcions molt difícils de tractar. Per facilitar-nos la vida, podem aproximar-los a polinomis dins d'un cert interval.
# Mètode dels coeficients indeterminats
Es vol un polinomi $p_{n}(x)=a_{o}+a_{1}x+\dots+a_{n}x^{n}$ que passi pels punts $(x_{0},y_{0})\dots(x_{n},y_{n})$. Els coeficients $a_i$ els podem obtenir resolent el següent sistema d'equacions: $$\begin{pmatrix}1 & x_{o} & x_{o}^{2} & \dots & x_{o}^{n} \\ 1 & x_{1} & x_{1}^{2} & \dots & x_{1}^{2} \\ \vdots \\ 1 & x_{n} & x_{n}^{2} & \dots & x_{n}^{n}\end{pmatrix}\begin{pmatrix}a_{o} \\ a_{1} \\ \vdots \\ a_{n}\end{pmatrix}=\begin{pmatrix}y_{o} \\ y_{1} \\ \vdots \\ y_{n}\end{pmatrix}$$ on la matriu de l'esquerra és la matriu de Vandermonde $V$. 

Si $\det(V)\neq 0$ llavors existeix un polinomi i només un que passi per tots els punts. Això succeirà si $x_{i}\neq x_{j}\quad\forall i,j,i\neq j$.
# Interpolador de Lagrange 
Sigui una funció $f(x)$ i els punts $x_{0},\dots,x_{n}$ els punts pels quals volem que el polinomi passi. L'interpolador de Lagrange és: $$\Pi_{n}f(x)=f_{0}l_{0}(x)+f_{1}l_{1}(x)+\dots+f_{n}l_{n}(x)=\sum\limits_{j=0}^{n}f_{j}l_{j}(x)$$ on $f_{i}=f(x_{i})$ i $$l_{i}(x)=\prod_{k=0,k\neq j}^{n}\frac{x-x_{k}}{x_{j}-x_{k}}$$ són els polinomis cardinals de Lagrange.
